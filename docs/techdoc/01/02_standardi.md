# Техничка документација и стандарди

Техничка документација мора бити јасна, прецизна, прегледна и разумљива, те
усклађена са постојећим стандардима. Ти стандарди могу бити:

* **де јуре** (лат. *по закону*) — формално усвојени стандарди,
* **де факто** (лат. *у пракси*) — стандарди који нису формално усвојени, али
се широко користе у струци.

На пример, у програмском језику C званичан стандард за писање коментара је...

    /* komentar */

...али се у пракси често користе и C++ коментари...

    // komentar

...јер их подржава већина модерних компајлера. Неке од **најзначајнијих
организација** које доносе стандарде у области информационих технологија и
софтверског инжењерства...

**...за опште и технолошке стандарде:**

* **IEEE Computer Society** (*Institute of Electrical and Electronics
Engineers*) доноси стандарде у области информационих технологија, хардвера,
софтвера, рачунарских мрежа и сл,
* **ISO/IEC** (*International Organization for Standardization / International
Electrotechnical Commission*) доноси стандарде у области софтверског
инжењерства, информационих технологија и сл.,
* **ANSI** (*American National Standards Institute*) координише развој
стандарда у САД-у и акредитује организације које развијају стандарде.

**...за веб и интернет стандарде:**

* **W3C** (*World Wide Web Consortium*), доноси стандарде за веб, веб
технологије и сл.,
* **IETF** (*Internet Engineering Task Force*), доноси интернет стандарде,

**...за сајбер-безбедност:**

* **NIST** (*National Institute of Standards and Technology*),
* **OWASP** (*Open Web Application Security Project*), доносе стандарде
у области сајбер-безбедности, безбедности и квалитета софтвера,

**...за рачунарске мреже и телекомуникације:**

* **ITU** (*International Telecommunication Union*),
* **ETSI** (*European Telecommunications Standards Institute*) и
* **TIA** (*Telecommunications Industry Association*) доносе стандарде у
области телекомуникација, рачунарских мрежа и сл.,

**...за моделовање и процесе:**

* **OMG** (*Object Management Group*) доноси стандарде за софтверско
моделовање и управљање пословним процесима, итд.

## Задаци за вежбу

??? question "Какви могу бити стандарди који се примењују у техници?"

    Стандарди могу бити: де јуре, они који јесу формално усвојени или де факто,
    они који нису формално неусвојени, али се широко користе у струци.

??? question "Добио си задатак да напишеш програм у програмском језику C који мора да поштује најновије стандарде за програмирање у програмској језику C. Ко прописује такве стандарде? Покушај да их пронађеш и наведи назив документа у којем су ти стандарди дефинисани."

    Стандарде за програмски језик C прописује организација ISO у сарадњи са
    организацијом IEC. Најновији стандард за програмски језик C дефинисан је у
    документу **ISO/IEC 9899:2018 – Information technology – Programming
    languages – C**.

??? question "Добио си задатак да направиш веб сајт који мора да поштује смернице за приступачност. Ко прописује такве смернице? Покушај да их пронађеш и наведи назив документа и линк до њега."

    Стандарде за веб прописује организација W3C. Смернице за приступачност веб
    садржаја дефинисане су у **Web Content Accessibility Guidelines (WCAG)
    2.1** на линку `https://www.w3.org/TR/WCAG21/`

??? question "Добио си задатак да кримpујеш UTP мрежне каблове одређених дужина. Ко прописује стандарде за кримповање каблова? Покушај да их пронађеш и наведи њихов назив."

    Стандарде за кримповање UTP каблова прописују међународне организације за
    стандардизацију, а најпознатији документи који дефинишу шеме кримповања и
    категорије каблова су ANSI/TIA-568 (Telecommunications Cabling Standard).

??? question "Добио си задатак да повежеш рачунаре у локалну рачунарску мрежу UTP кабловима. Ко прописује стандарде за LAN? Покушај да их пронађеш и наведи њихов назив."

    Стандарде за локалне рачунарске мреже (LAN) прописују међународне
    организације за стандардизацију, а најважнији су **IEEE 802.3** стандард за
    жичане LAN мреже (**Ethernet**) и **ISO/IEC 11801** стандард за
    структурирано каблирање у LAN мрежама.
